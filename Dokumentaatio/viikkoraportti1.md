# Viikkoraportti #1

Tällä viikolla valitsin harjoitustyön aiheen, loin projektille alustavan rungon ja kirjoitin määrittelydokumentin. Varsinaisen ohjelman toteutusta en ole vielä aloittanut.

Gradle-projektin luomisessa oli pieniä vaikeuksia, sillä tarvittavan pluginin asennus ei aluksi meinannut onnistua NetBeansilla. Aiheen rajaus ja erityisesti sovelluksen perustoiminnallisuutta varten toteutettavien järjestämisalgoritmien valinta aiheutti myös hieman epävarmuutta. Valinnat eivät olleet kovin yllättäviä, mutta toivon, että projektin aloittaminen sujuisi niiden ansiosta ripeästi.

Seuraavalla viikolla tavoitteenani on saada aikaan ns. walking skeleton eli käytännössä käyttöliittymä, jonka kautta on mahdollista valita edes yksi järjestämisalgoritmi, järjestettävän taulukon koko ja näyttää järjestämiseen kulunut aika. Koska haluaisin lopullisen sovelluksen toimivan yksinkertaisen graafisen käyttöliittymän kautta, yritän toteuttaa sellaisestakin jo alustavan version JavaFX:n avulla. Mikäli graafisen käyttöliittymän luomisessa ilmenee ongelmia, teen aluksi komentoriviltä syötteitä lukevan tekstikäyttöliittymän. Ensimmäinen järjestämisalgoritmi, jonka toteutan tulee luultavasti olemaan lisäysjärjestäminen. Jos käyttöliittymän perustoiminnallisuuksien toteutus osoittautuu helpoksi, voin toteuttaa esimerkiksi seuraavankin järjestämisalgoritmin.

(1. viikon aikana työhön käytetty tuntimäärä: 5 h)